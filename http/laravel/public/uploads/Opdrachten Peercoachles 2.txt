PEERCOACHTRAINING OPDRACHTEN VAN BIJEENKOMST 2
-Een conflict met een vriend van mij, toen ben ik met hem gaan praten en heb ik hem feedback gegeven. Ik heb toen eerlijk en rustig mijn mening erover verteld en wat ik vond wat hij kon verbeteren om herhaling te voorkomen. Hij accepteerde de feedback en zag ook in dat het zo was en ging er ook aan werken.
-Een paar jaar geleden in een ruzie in een vriendengroep van mij, sprak ik op een gegeven moment de tegenpartij. Ik gaf toen mijn mening, of eigenlijk de mening van de groep, en gaf hun feedback wat er moest gebeuren om het op te lossen. Helaas viel dit niet bepaald in goede aarde bij de tegenpartij terwijl het niet direct als een aanval op hen bedoeld was. Achteraf gezien waren de spanningen op dat moment te groot om die personen er feedback op te geven omdat het dan altijd wel in verkeerde aarde zou vallen.
-In het verleden werkte ik nooit met een agenda, en het gebeurde daardoor regelmatig dat ik een dubbele afspraak had. Hierdoor moest ik één van de afspraken afzeggen of verplaatsen, waar die persoon meestal niet zo blij mee was. Op korte termijn heb ik toen eerlijk en gemeend mijn excuses aangeboden, en op lange termijn ben ik na feedback een agenda gaan gebruiken. Ik had veel eerder een agenda moeten gaan gebruiken, aangezien dat veel frustratie had gescheeld. De personen waarmee ik een afspraak had waren meestal ook zeker niet bepaald blij als ik ze af moest zeggen.
-Het was niet direct een feedback, maar na mijn peercoachles merkte ik dat mijn studenten zo gemotiveerd waren en vroegen of ik een paar opdrachtjes kon mailen naar ze zodat ze ook thuis konden oefenen. Zo vertelden ze niet expliciet feedback, maar het verschil in motivatie toen ze binnen kwamen, wat toen vrij laag was, en toen ze weggingen was wel iets wat mij opviel en ik als een soort feedback zie.
-Als ik terugblik op de bijeenkomst van afgelopen week (bijeenkomst 2), dan ben ik er positief over. We hebben interactief met elkaar geoefend met het LSD. Dit creëert ten eerste een leuke sfeer, maar ook hebben we er veel van geleerd. Doordat de training ook zo interactief is, ben ik er positief over aangezien je van de praktijk veel meer leert dan van theorie. Zo heb ik gemerkt dat het soms nog best lastig is om niet op aannamens af te gaan.